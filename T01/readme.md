# T01: Disseny de la Solució Tècnica Integrada

## Breu descripció
Formeu part d’una incubadora d’empreses IT. El vostre equip disposa de 4 setmanes per dissenyar i defensar una proposta de negoci B2B realista, però aquesta tasca (T01) se centra en la fase inicial de definició i disseny de la solució tècnica que donarà sentit a l’empresa.

Aquesta tasca es desenvolupa durant les hores de **Projecte Intermodular (PI)** i té com a objectiu passar d’un problema real a una proposta tècnica integrada, coherent amb un negoci IT que podria existir avui a **Mataró o al Maresme**.

---

## Objectius específics de la tasca / Finalitat de la tasca

### Objectiu de la T01
L’objectiu d’aquesta tasca **no és** redactar un document teòric ni lliurar un únic Google Docs “ben escrit amb ajuda de la IA”.  
L’objectiu és **preparar tota la documentació i els materials necessaris com si realment haguéssiu d’obrir l’empresa al món real**.

Heu de treballar com ho faria un **equip fundador d’una startup IT B2B** abans d’aixecar la persiana: pensar l’empresa, dissenyar-la, planificar-la i deixar-la **tècnicament i operativament preparada**.  
Això implica generar **evidències reals**, no només text.

Durant aquesta tasca, s’espera que:

- Construïu **documents tècnics reals** (no descriptius): plànols, esquemes de xarxa, pressupostos detallats, arquitectures.
- **Prototipeu**: maquetes de web (Figma), estructura web (Octopus), visuals 2D amb IA, disseny 3D del local (Tinkercad o equivalent).
- **Implementeu i simuleu**: xarxes amb les eines de l’aula, configuracions bàsiques, serveis cloud justificats.
- **Gestioneu números reals**: Excel amb costos, programari, serveis cloud i viabilitat econòmica.
- **Integreu IA amb criteri**: no com a substitut del treball, sinó com a accelerador per crear, contrastar i millorar els materials.

### Objectiu final
Quan presenteu el projecte, **no ha de semblar un treball d’aula**, sinó el **dossier real d’una empresa a punt de començar**:

- amb un local definit i visualitzat,
- una infraestructura IT pensada per funcionar,
- una presència digital coherent,
- un model de negoci viable,
- i un conjunt d’evidències que demostrin domini d’eines, criteri tècnic i capacitat d’execució.

**En resum:**
> No volem que expliqueu com seria l’empresa.  
> **Volem que ens ensenyeu l’empresa com si ja l’estiguéssiu muntant.**

---

## Especialització de l’empresa
Cada equip haurà d’escollir una **especialització principal**, tot i que la solució final ha de ser **integrada**.

### Àrees possibles
- **Web i serveis digitals**  
  Creació i manteniment de webs B2B, captació de clients i integracions.  
  *Inspiració:* Automattic, Webflow

- **Cloud i serveis al núvol**  
  Migració, gestió de correu, fitxers i identitats al núvol per PIMEs.  
  *Inspiració:* Amazon Web Services, Microsoft Azure

- **Xarxes i sistemes**  
  Disseny, implementació i manteniment de xarxes locals segures i escalables.  
  *Inspiració:* Cisco Systems, Ubiquiti

- **Hardware i infraestructura**  
  Disseny de llocs de treball, servidors, NAS i renovació d’equipament.  
  *Inspiració:* Dell Technologies, Lenovo

- **IA aplicada a empreses**  
  Chatbots, automatització de processos i assistents intel·ligents.  
  *Inspiració:* OpenAI, IBM

- **Ciberseguretat**  
  Protecció de sistemes, auditories bàsiques i formació en bones pràctiques.  
  *Inspiració:* Palo Alto Networks, CrowdStrike

- **Programació d’aplicacions o videojocs**  
  Desenvolupament de software a mida, apps o serious games.  
  *Inspiració:* Unity Technologies, Epic Games

> Trieu un focus clar, però penseu sempre com una empresa IT real: **integració, viabilitat i servei al client B2B**.

---

## Entregables MÍNIMS IMPRESCINDIBLES (per a la presentació final)

**Norma d’or:** cada entregable ha de ser **mostrable en pantalla i defensable** (què heu fet, amb quina eina i per què).

**IA obligatòria com a accelerador**, però **criteri humà obligatori** com a garantia de qualitat.

---

## 1) Infraestructura física i recursos (local real)

### 1.1 Local físic (obligatori)
**Què heu de tenir**
- Un local real (Mataró o Maresme) pensat per a una oficina IT amb 5 treballadors.

**Eines recomanades**
- Google Maps (ubicació i context)
- Idealista / Fotocasa (referència de preus i m²)
- Gemini (justificació de m² i distribució)
- Google Docs / Canva (fitxa final)

**Requisits mínims**
- Municipi + zona/carrer aproximat
- Superfície coherent (m²)
- Cost mensual estimat
- Justificació breu

**Entregable mínim**
- ✅ Fitxa del local (1 pàgina)

---

### 1.2 Visualització del local (2D amb IA + 3D)
**Requisits mínims**
- 2 imatges 2D generades amb IA
- 1 disseny 3D del local (Tinkercad o equivalent) amb:
  - 5 llocs de treball
  - sala de reunions
  - zona tècnica
  - coherència amb els m²

**Entregable mínim**
- ✅ Pack visual del local (2D + 3D)

---

## 2) Identitat corporativa (brand mínim viable)

### 2.1 Branding bàsic (obligatori)
**Requisits mínims**
- Nom d’empresa
- Eslògan
- Logo
- Paleta de colors (mín. 3 + HEX)
- Tipografia (1–2 fonts)

**Entregable mínim**
- ✅ Brand board (1 slide)

---

## 3) Disseny del local + disseny de xarxa

### 3.1 Plànol del local
**Requisits mínims**
- 5 llocs de treball
- espai comú
- zona tècnica
- punts de xarxa i APs

**Entregable mínim**
- ✅ Plànol del local

---

### 3.2 Xarxa local de treball
**Requisits mínims**
- Diagrama amb ISP, router/firewall, switch, APs
- Planificació IP i subxarxes
- Segmentació LAN / Guest
- 1 configuració demostrable (DHCP, VLAN, NAT o SSID)

**Entregable mínim**
- ✅ Pack Xarxa (diagrama + evidència + justificació)

---

## 4) Pressupost detallat (Excel obligatori)

### 4.1 Hardware
**Requisits mínims**
- Excel amb:
  - Item, quantitat, preu, cost total, justificació
- Categories mínimes:
  - ordinadors
  - xarxa
  - servidor/NAS
  - perifèrics

**Entregable mínim**
- ✅ Excel “Pressupost Hardware v1”

---

### 4.2 Programari i serveis cloud
**Requisits mínims**
- SO i ofimàtica
- eines de gestió
- seguretat bàsica
- serveis cloud

**Entregable mínim**
- ✅ Excel “Programari i Cloud v1”

---

## 5) Web corporativa

### 5.1 Estructura web (Octopus)
**Requisits mínims**
- Home
- Serveis
- Casos d’ús / Sectors
- Sobre nosaltres
- Contacte
- FAQ / Suport

**Entregable mínim**
- ✅ Sitemap Octopus

---

### 5.2 Maqueta Home (Figma)
**Seccions mínimes**
- Hero + CTA
- Serveis
- Diferenciadors
- Procés
- Testimoni
- CTA final

**Entregable mínim**
- ✅ Enllaç Figma + captura

---

## 6) Chatbot d’empresa amb Gemini (GEM) + NotebookLM (obligatori)
- NotebookLM amb **tota la documentació del projecte**
- GEM configurat com a:
  > “Assistent de prevenda i consultor tècnic-comercial”

**Validació obligatòria**
- 20 preguntes complexes (negoci, servei, arquitectura, economia)
- Document amb respostes, qualitat i accions de millora

**Entregable mínim**
- ✅ Document de proves + demostració en directe

---

## 7) Viabilitat i negoci

### 7.1 Estudi de mercat
- Client objectiu
- 3 competidors reals
- Proposta diferencial

**Entregable mínim**
- ✅ 5 diapositives / 2–3 pàgines

---

### 7.2 Pla de negoci
- Model d’ingressos
- Costos fixes
- Marges
- Punt d’equilibri
- Roadmap 3–6 mesos

**Entregable mínim**
- ✅ 1 slide + Excel

---

## 8) Resum final (checklist d’inversors)
L’equip ha de poder ensenyar **tots** els punts anteriors amb coherència, criteri i dades reals.
